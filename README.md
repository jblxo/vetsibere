Otázka 7 – Větší bere

Veškeré soubory i kódy s obrázky uložte do jednoho adresáře. Po skončení práce tuto složku zkopírujte na plochu. Složka bude mít vaše příjmení jako název!

Popis

Vaším úkolem je vytvořit kompletní hru větší bere.

Komponenty aplikace

Menu

Okno s menu se bude spouštět jako první. Bude obsahovat položky „Spustit hru“, „Pomoc“, „Nastavení“, a „Konec“.

• Tlačítkem „Spustit hru“ se otevře nové okno s hrou

• Tlačítkem „Pomoc“ se zobrazí nápověda pro hráče

• Tlačítkem „Nastavení“ se otevře nabídka k nastavení parametru hry

o Volba počtu hráčů (2-10) – Každému hráči bude možné vyplnit jméno (v případě prázdného pole se vyplní libovolné reálné jméno)

• Tlačítkem „Konec“ se hra ukončí

Hra

Na začátku hry se zamíchá balíček 32 standardních hracích karet. Karty se rozdají rovným dílem, případný přebytek karet nedávejte žádnému hráči. Při každém tahu je brána karta z vrchu balíčku každého z hráčů. Dojde k porovnání karet a kolo vyhrává hráč s kartou s nejvyšší hodnotou. Při porovnání karet není důležitá barva. Pokud mají aspoň 2 hráči stejnou (zároveň nejvyšší) hodnotu karty, všichni se stejnou (zároveň nejvyšší) kartou vytáhnou z balíčku následující kartu. Pokud dojde ke stejnému výsledku, hráči tahají další karty, dokud jedna není nejvyšší. Pokud už hráč nemá kartu, kterou by otočil, prohrál a vypadává ze hry.

Vyhrává hráč, který získá všechny karty. Po skončení hry zobrazte vítěze a nabídněte možnosti „Návrat do menu“ a „Restartovat hru“.

Hodnoty karet od nejnižší po nejvyšší je:

Spodek, Svršek, Král, 7, 8, 9, 10, Eso
